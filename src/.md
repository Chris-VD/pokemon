Exercicio 1. Sigue as seguintes instrucións para implantar este xogo:

## pokemons.py

-Crea un ficheiro pokemons.py no que definiras dous dicionarios: un para Charmander e outro para Bulbasur completando os seguintes conxunto chaves-valor:

1. Nome do pokemon.
1. Tipo: Para Charmander será lume e para Bulbasur planta.
1. Nivel: entre 1 e 99.
1. Vitalidade Máxima: escolle calquera valor que consideres.
1. Vitalidade actual: nun primeiro momento debe ser igual a vitalidade máxima.
1. Ataques: lista de ataques. Cada ataque será un dicionario cos seguintes campos:
1. Nome: nome do ataque.
1. Tipo: poderá ser de calquera tipo definido (lume, planta, normal, etc.)
1. Poder: escolle calquera valor que consideres.
1. Número de ataques máximos: refírese as veces que se pode utilizar un ataque.
1. Número de ataques restantes: nun primeiro momento debe ser igual a ao número de ataques máximos.

## xogo.py

-Crea o ficheiro xogo.py. Crea a función

dano_ataque(pokemon_atacante: Dict, ataque: Dict, pokemon_atacado: Dict)

que recibe como parámetros o pokemon que realiza o ataque, o ataque que realiza e o pokemon receptor do ataque.
Esta función deberá calcular e devolver o dano que realizará dito ataque.
O dano realizado é igual a vitalidade que se restará ao pokemon receptor ataque en función de:

1. O tipo de ataque e o tipo do pokemon que realiza o ataque. Por exemplo un ataque de tipo lume é moi efectivo contra un pokemon de tipo planta pero pouco contra un de tipo auga.
1. Selecciona ditas debilidades.
1. O nivel do pokemon que realiza o ataque. O nivel do pokemon que recibe o ataque non influirá.

Deberá ter unha compoñente aleatoria. O dano non sempre será o mesmo repetíndose as mesmas condicións. Utiliza a librería random

## main.py

-Crea un ficheiro main.py onde realizarás o programa principal. O xogo neste momento tan só debe:

1. O xogador terá como pokemon a Charmander e o rival a Bulbasur.
1. O xogador escollerá un ataque (comprobar que non esgotou o número de intentos dese ataque) e realizarao ao rival (restaráselle a vitalidade ao rival).
1. O xogador seguirá escollendo e realizando ataques ata que o pokemon rival esgote a vitalidade. Cando isto se produza indicaralle ao xogador que gañou e rematará o programa.
1. O pokemon rival non realizará ningún ataque.